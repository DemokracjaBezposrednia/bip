### Art. 1. Regulamin oświadczeń
Uchwała, zwana dalej regulaminem oświadczeń, precyzuje zasady podejmowania uchwał, wydawania postanowień i publikowania deklaracji, na podstawie art. 3. ust. 2. Statutu Demokracji Bezpośredniej.

### Art. 2. Deklaracje i postanowienia
Deklaracje i postanowienia członek DB publikuje:  
a) umieszczając je w systemie elektronicznego walnego zgromadzenia członków,  
b) wygłaszając je na posiedzeniu walnego zgromadzenia członków lub organu, gdzie podlegają zaprotokołowaniu,  
c) w formie pisemnej jeśli nie służą głosowaniu.

### Art. 3. Projekty uchwał
1. Uchwały zgłasza się w formie projektu i podejmuje w głosowaniach. Głosuje się w drodze deklaracji.
2. Projekt uchwały organu albo zespołu zadaniowego może zgłosić przynajmniej 30 członków lub przynajmniej 10% członków składu danego organu albo zespołu zadaniowego na ręce sekretarza zarządu DB, chyba że regulamin organu lub zespołu stanowi inaczej.
3. Projekt uchwały walnego zgromadzenia członków może ponadto zgłosić zespół zadaniowy i zarząd krajowy DB.
4. Projekt uchwały można wnieść nie poźniej niż na 3 dni przed dniem posiedzenia walnego zgromadzenia, o którym mowa w art. 6. Projekty wniesione w terminie późniejszym mogą być rozpatrzone po uprzedniej akceptacji Zarządu.

### Art. 4. Sposób przeprowadzania głosowań
1. Głosowania przeprowadza się na fizycznych posiedzeniach lub w drodze głosowania elektronicznego.
2. Głosowania jawne walnego zgromadzenia członków przeprowadza przewodniczący albo sekretarz zarządu krajowego DB za pomocą systemu elektronicznego głosowania,
3. Głosowania jawne zespołów zadaniowych oraz organów DB przeprowadza osoba pełniąca obowiązki przewodniczącego albo sekretarza zespołu lub organu,
4. Głosowania jawne lub tajne posiedzenia walnego zgromadzenia członków, zespołów zadaniowych oraz organów DB przeprowadza przewodniczący posiedzenia na posiedzeniach walnego zgromadzenia, organu lub zespołu, chyba że Statut Demokracji Bezpośredniej lub uchwała walnego zgromadzenia członków stanowi inaczej.

### Art. 5. Zasady uczestnictwa w posiedzeniach
1. Członek DB bierze udział w posiedzeniach organów DB oraz zespołów zadaniowych osobiście.
2. Posiedzenia organów DB oraz zespołów zadaniowych są jawne, chyba że uchwała szczegółowa walnego zgromadzenia mówi inaczej.
3. W posiedzeniach mają prawo uczestniczyć z głosem doradczym zaproszeni goście, a także obserwatorzy.
4. Sposób zwoływania posiedzeń opisuje uchwała organu, którego dotyczy. W przypadku braku takiej uchwały stosuje się odpowiednio przepisy art. 6. uchwały.

### Art. 6. Posiedzenia walnego zgromadzenia – lex specialis
1. Posiedzenia walnego zgromadzenia są zwoływane przynajmniej raz na rok z inicjatywy zarządu krajowego.
2. Z wnioskiem o zwołanie posiedzenia walnego zgromadzenia może również wystąpić 50 członków w drodze deklaracji oraz komisja rewizyjna w drodze uchwały.
3. Wniosek, o którym mowa w ust. 2 jest wiążący dla zarządu krajowego. Zarząd krajowy zwołuje posiedzenie walnego zgromadzenia w terminie nie dłuższym niż 30 dni od publikacji wniosku.
4. Zwołanie posiedzenia walnego zgromadzenia członków następuje przez zawiadomienie członków co najmniej 14 dni przed dniem posiedzenia z podaniem:  
a) daty, godziny oraz miejsca posiedzenia, a także  
b) proponowanego porządku obrad.  
Zawiadomienie może zostać wysłane drogą elektroniczną za potwierdzeniem odbioru.
5. Uczestnicy posiedzenia wybierają przewodniczącego obrad oraz sekretarza.
6. Z przebiegu posiedzenia sporządza się protokół, który podpisuje przewodniczący posiedzenia oraz sekretarz. Protokoły gromadzone są przez sekretarza DB.
7. Posiedzenia walnego zgromadzenia można łączyć ze zjazdami wyborczymi walnego zgromadzenia.

### Art. 7. Zasady głosowania elektronicznego
1. System elektronicznego głosowania funkcjonuje pod adresem internetowym http://walne.db.org.pl/
2. Członek DB dysponuje jednym kontem osobistym w systemie elektronicznego głosowania.
3. Konta umożliwiają członkom DB publikowanie oświadczeń i głosowanie we wszystkich głosowaniach organów, do których należą, przeprowadzanych za pomocą systemu elektronicznego głosowania.
4. Projekt uchwały musi zostać opublikowany nie później niż na dwadzieścia cztery godziny i nie wcześniej niż siedem dni przed głosowaniem
