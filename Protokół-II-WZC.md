## Protokół z II Walnego Zgromadzenia Członków Demokracji Bezpośredniej w Warszawie w dniu 06.04.2013 r.

Walne Zebranie Członków (dalej zwane WZ) partii Demokracja Bezpośrednia (zwana dalej DB) odbyło się dnia  06.04.2013 roku  sali konferencyjnej lokalu Whisky&Cognac Club Warszawa – Wesoła, ul. Trakt Brzeski 54c.

WZ rozpoczęło się o godzinie 11:30.

W posiedzeniu wzięło udział 40 członków DB zgodnie z załączoną listą obecności (załącznik nr 1). Zgodnie z art. 24 Statutu do osiągnięcia quorum wymagana ilość osób wynosi 62. W związku z tym wyznaczono drugi termin WZ na godzinę 12:00.

Drugi termin WZ rozpoczął się o godzinie 12:05.

#### Przebieg WZ

Obrady otworzył przewodniczący DB Adam Kotucha, który po krótkim powitaniu zebranych zaproponował, aby całość obrad była podzielona na dwie części:
* pierwsza - dotycząca spraw statutowych i programowych oraz proponowanych w nich zmian;
* druga - dotycząca wyborów składu osobowego Zarządu i Komisji Rewizyjnej. 

Andrzej Fatyga zaproponował Jarosława Medyńskiego jako przewodniczącego pierwszej części obrad. Andrzej Gorayski zaproponował Adama Kotuchę jako przewodniczącego pierwszej części obrad oraz Beatę Dziudzik jako sekretarza WZ.

Optyczną większością głosów wybrano na przewodniczącego pierwszej części obrad Adama Kotuchę, oraz na sekretarza WZ Beatę Dziudzik.

Zebranym rozdano mandaty do głosowania dwojakiego rodzaju:
białe otrzymało 31 osób posiadających czynne prawo wyborcze (uprawnieni do głosowań Statutowych). Żółte otrzymało 9 osób (pozostali – przyjęci po 6 stycznia 2013 r.)

Adam Kotucha zgłosił wniosek formalny o zmianę ustalonego porządku obrad (Załącznik nr 2). Według nowego Porządku Obrad wybory zarządu znalazły się w ostatnim punkcie posiedzenia, natomiast zmiany statutowe miały się odbyć w 2-gim terminie Walnego Zgromadzenia, 30 min. później, który zarząd krajowy DB w związku z tym zwołał na podstawie art. 24. Statutu DB. Uchwały programowe znalazły się zatem w punkcie tuż po wyborze prezydium zebrania.

Tak ukształtowany porządek obrad Walne Zgromadzenie przyjęło jednogłośnie.

#### Uchwały programowe

Rozpoczęła się seria głosowań nad uchwałami programowymi:

**Projekt uchwały nr 1/4/2013 (Załącznik nr 3) – wybór bezpośredni szefa mediów: wniosek o dodanie do nazwy – dodać do nazwy stanowiska określenie „publicznych”.**

Przewodniczący zarządził głosowanie. Ilość uprawnionych do głosowania – 38 osób, ilość glosów wymagana do podjęcia uchwały – 20.
* głosy za - 36
* głosy przeciw - 0
* głosy wstrzymujące – 2

W wyniku głosowania uchwała została podjęta.


Podczas odczytywania projektu uchwały nr 2/4/2013  (Załącznik nr 4) Jarosław Medyński zaproponował aby głosowanie nad nią odłożyć do następnego posiedzenia z racji braku dostatecznej szczegółowości.
Przewodniczący zarządził głosowanie. Ilość uprawnionych do głosowania – 38 osób, ilość głosów wymagana do podjęcia uchwały – 20.
* głosy za - 32
* głosy przeciw - 2
* głosy przeciw - 4

W wyniku głosowania wniosek Jarosława Medyńskiego został podjęty.

**Projekt uchwały nr 3/4/2013 (załącznik nr 5) – administracja zespolona pod kontrolą marszałka województwa.**

Autor proponowanej uchwały, Michał Broniewicz omówił, czym jest administracja zespolona, kto wchodzi w skład tej administracji. Następnie głos zabrali uczestnicy WZ. Podczas dyskusji zwracano uwagę, że wprowadzenie zdecentralizowanego zarządzania poszczególnymi jednostkami może prowadzić do chaosu. Przykład: transport publiczny, straż pożarna. Jeden z uczestników zwrócił również uwagę na Straż Miejską, która ma coraz więcej uprawnień, które powinny zostać przekazane policji. Przytoczono również przykład przedwojennego województwa śląskiego, gdzie najwięcej uprawnień miał ówczesny wojewoda.

Na wszystkie pytania i wątpliwości odpowiedział Michał Broniewicz – autor pomysłu.

Przewodniczący zarządził głosowanie. Ilość uprawnionych do głosowania – 38 osób, ilość glosów wymagana do podjęcia uchwały – 20.
* głosy za - 25
* głosy przeciw - 5
* głosy wstrzymujące - 8

W wyniku głosowania uchwała została podjęta.

**Projekt uchwały nr 4/4/2013 (załącznik nr 6) w sprawie autonomii uniwersyteckiej, dotyczącej rozszerzenia autonomii uniwersytetów, a także nadania uczelniom przywileju eksterytorialności.**

Jakub Buczny omówił projekt, którego celem ma być rozszerzenie bazy programowej DB: jeżeli program zaakcentuje rozszerzenie pola dla uniwersytetów, wówczas zyska on zainteresowanie szerszego grona studentów. 

W wyniku burzliwej dyskusji oraz zbyt pobieżnego omówienia problemu Andrzej Fatyga zaproponował (w drodze złożenia wniosku formalnego), aby wszystkie przyjęte następnie uchwały programowe kierować do dalszych prac w grupach eksperckich.

Przewodniczący zarządził głosowanie wniosku Andrzeja Fatygi. Ilość uprawnionych do głosowania – 38 osób, ilość głosów wymagana do podjęcia uchwały – 20.
* głosy za – 28
* głosy przeci – 5 
* głosy wstrzymujące – 5 

W wyniku głosowania uchwała została podjęta. Od tej pory każda z uchwał dotycząca spraw programowych, którą uchwalimy podlega przegłosowaniu zgodnie z wnioskiem Andrzeja Fatygi.

**Projekt uchwały nr 4/4/2013 rozbito na dwie części – teraz głosowano postulat eksterytorialności uczelni.**

Przewodniczący zarządził głosowanie. Ilość uprawnionych do głosowania – 38 osób, ilość głosów wymagana do podjęcia uchwały – 20.
* głosy za - 2
* głosy przeciw - 18
* głosy wstrzymujące – 18

W wyniku głosowania uchwała została odrzucona.

Andrzej Fatyga zaproponował aby wszystkie dotychczas podjęte również uchwały programowe także zostały skierowane do dalszych prac w grupach eksperckich.

Wniosek formalny Walne Zgromadzenie przyjęło w głosowaniu jednogłośnie. Tym samym również dotychczas podjęte uchwały nie zostały włączone do programu Demokracji Bezpośredniej, tylko skierowane do dalszych prac celem uszczegółowienia.

**Projekt uchwały nr 5/4/2013 (załącznik nr 8) dotyczący referendów w pakietach po kilka – kilka razy w roku.**

Autor projektu Janusz Lewandowski wyjaśnił, jak mają te głosowania wyglądać. Omówiono system pakietowych referendów w Szwajcarii. Wskazywano, że głosowania elektroniczne jako tańsze mogą trwać dłużej niż jeden dzień.
Przeprowadzono dyskusję, po której Przewodniczący zarządził głosowanie. Ilość uprawnionych do głosowania – 38 osób, ilość głosów wymagana do podjęcia uchwały – 20.
* głosy za - 31
* głosy przeciw - 1
* głosy wstrzymujące – 6

W wyniku głosowania uchwała została podjęta.

*-----W trakcie WZ, o godzinie 12:35, przybyły 2 osoby. Od tego momentu członków biorących udział w WZ jest 40.*

Poprzedni projekt uchwały uszczegółowiono **projektem uchwały nr 6/4/2013 (załącznik nr 8). Uchwała dotyczyć miała wyznaczenia konkretnych dni w roku na przeprowadzenie referendów – 3 maja, 11 listopada.**

Projekt omówił autor pomysłu, Janusz Lewandowski.
Przewodniczący zarządził głosowanie. Ilość uprawnionych do głosowania – 40 osób, ilość głosów wymagana do podjęcia uchwały – 21.
* głosy za - 2
* głosy przeciw - 33
* głosy wstrzymujące – 5

W wyniku głosowania uchwała została odrzucona.

*-----Godzina 12:40 - 1 osoba wyszła. Na sali pozostało 39 członków DB.*

**Projekt uchwały nr 7/4/2013 (załącznik nr 9) dotyczący dyslokacji (decentralizacji) najważniejszych urzędów państwowych.**

Po krótkim omówieniu projektu i braku pytań z sali Przewodniczący zarządził głosowanie. Ilość uprawnionych do głosowania – 39 osób, ilość głosów wymagana do podjęcia uchwały – 20.
* głosy za - 27
* głosy przeciw - 6
* głosy wstrzymujące – 6

W wyniku głosowania uchwała została podjęta.

*-----Godzina 12:45 – zarządzono 10-minutową przerwę w obradach. Po jej zakończeniu wróciła do obrad osoba nieobecna podczas poprzedniego głosowania oraz doszła jeszcze jedna osoba. Łącznie na sali było 41 członków DB.*

Po przerwie Zbigniew Kawalec złożył wniosek formalny, aby wszystkie programowe poprawki (uchwały)  przyjąć na zasadzie skierowania do dalszych prac.

Przewodniczący zarządził głosowanie. Ilość uprawnionych do głosowania – 41 osób, ilość głosów wymagana do podjęcia uchwały – 21.
* głosy za - 40
* głosy przeciw - 1
* głosy wstrzymujące – 0

W wyniku głosowania uchwała została podjęta.

Oznacza to, że bez odczytywania następnych projektów uchwał:

* **Nr 8/4/2013 (załącznik nr 10) – rozszerzenie obywatelskiej inicjatywy ustawodawczej**
* **Nr 9/4/2013 (załącznik nr 11) – mandaty w senacie**
* **Nr 10/4/2013 (załącznik nr 12) – likwidacja senatu**
* **Nr 11/4/2013 (załącznik nr 13) – publiczne liczenie głosów**
* **Nr 12/4/2013 (załącznik nr 14) – ordynacja wyborów prezydenckich**
* **Nr 13/4/2013 (załącznik nr 15) – system prezydencki**

wszystkie zostały skierowane do dalszych prac.

Na tym zakończono dyskusję nad uchwałami programowymi.

#### Uchwały zmian Statutu

W następnej kolejności przystąpiono do obrad nad uchwałami Statutowymi. Przed przystąpieniem do omówienia i głosowań nad poszczególnymi poprawkami Paweł Tanajno omówił, przy pomocy przygotowanej przez siebie prezentacji multimedialnej, założenia zmian Statutowych mające na celu przygotowanie DB do przyszłych wyborów.

W trakcie prezentacji ustalono, że należy powołać grupę zadaniową ds. wyborów. W związku z tym, że jedyna grupa zadaniowa – Grupa Warszawska, Statutowo umocowana do podejmowania samodzielnych uchwał, nie miała czasu na podjęcie uchwały powołującej grupę zadaniową ds. wyborów, Jarosław Medyński poprosił o przerwę w celu zebrania wymaganych 30 podpisów poparcia w.w. uchwały Pawła Tanajno. W wyniku dyskusji Przewodniczący WZ, Adam Kotucha zaproponował, aby przeprowadzić to po zmianach Statutowych.

Przed przystąpieniem do głosowań zmian Statutowych poinformowano zebranych na sali członków DB, że do głosowań nad zmianami w Statucie mogą przystępować tylko członkowie mający czynne prawo wyborcze (zgodnie z art. 24 Statutu). Zmiany Statutowe uchwalane są kwalifikowaną większością 2/3 głosów.

**Poprawka 1. (projekt uchwały nr 14/4/2013 - załącznik nr 16). Wykreślić art. 7 pkt 9 Statutu, dotyczący rocznej karencji wykluczonego członka DB.**

>Art. 7. Członkiem DB może być osoba, która zarazem:

>9) nie została w okresie ostatniego roku wykluczona z DB

Po zmianie: 

>Art. 7. Członkiem DB może być osoba, która zarazem:

>9) wykreślony

Przewodniczący zarządził głosowanie. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 9
* głosy przeciw - 16
* głosy wstrzymujące – 5

W wyniku głosowania uchwała została odrzucona.

**Poprawka 2. (projekt uchwały nr 15/4/2013 - załącznik nr 17). Zmiana dotyczy 6-miesięcznej karencji członka DB w przypadku ubiegania się o mandat w organach władzy publicznej. Zgłoszono wykreślenie art. 8 pkt 7 Statutu.**

>Art. 8. Członek DB ma prawo:

>7) ubiegania się z rekomendacji DB o mandat w organach władzy publicznej. Prawo to nabywa po sześciu miesiącach od decyzji o przyjęciu do DB lub od zakończenia procedury odwoławczej, chyba że walne zgromadzenie członków zadecyduje inaczej, zgodnie z art. 21. pkt. 10,

Po zmianie: 

>Art. 8. Członek DB ma prawo:

>7) wykreślony

Przewodniczący zarządził głosowanie. Ilość uprawnionych, biorących udział w głosowaniu – 28 osób, ilość głosów wymagana do podjęcia uchwały – 19.
* głosy za - 21
* głosy przeciw - 4
* głosy wstrzymujące – 3

W wyniku głosowania uchwała została podjęta.

**Poprawka 3. (projekt uchwały nr 16/4/2013 - załącznik nr 18). Poprawka dotyczy wykreślenia art. 9 pkt 2 Statutu, dotyczącego wypełniania obywatelskich obowiązków przez członka DB.**

>Art. 9. Członek DB ma obowiązek:

>2) wypełniania swoich obywatelskich obowiązków

Po zmianie: 

>Art. 9. Członek DB ma obowiązek:

>2) wykreślony

Przewodniczący zarządził głosowanie. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 30
* głosy przeciw - 0
* głosy wstrzymujące – 0

W wyniku głosowania uchwała została podjęta.

**Poprawka 4. (projekt uchwały nr 17/4/2013 - załącznik nr 19). Poprawka dotyczy zmian dotyczących członkostwa, polegających na zobowiązaniu nowowstępującego członka do wpłaty składek z góry za 6 miesięcy oraz przyjęcia członka do DB bez konieczności podjęcia decyzji przez Zarząd.**

W wyniku dyskusji ustalono, że wpłata z góry 6-miesięcznych składek w żaden sposób nie przesądza o intencjach wstępującego członka, oraz nie może być miarą jakości członkostwa w DB.

Przewodniczący zarządził głosowanie. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 10
* głosy przeciw - 15
* głosy wstrzymujące – 4

W wyniku głosowania uchwała została odrzucona.

**Poprawka 5. (projekt uchwały nr 18/4/2013 - załącznik nr 20). Poprawka dotyczy dopisaniu do Statutu punktu mówiącego o tym, że w głosowaniach mogą brać udział tylko członkowie mający opłacone terminowo składki.**

Przewodniczący zarządził głosowanie. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 30
* głosy przeciw - 0
* głosy wstrzymujące – 0

W wyniku głosowania uchwała została podjęta.

**Poprawka 6. (projekt uchwały nr 19/4/2013 - załącznik nr 21). Poprawka dotyczy uchwalania okresowych planów budżetowych DB.**

Przewodniczący zarządził głosowanie. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 21
* głosy przeciw - 5
* głosy wstrzymujące – 3

W wyniku głosowania uchwała została podjęta.

**Poprawka 7. (projekt uchwały nr 20/4/2013 - załącznik nr 22). Poprawka wprowadza zmiany w art. 17 pkt 4 mówiące o wykluczeniu i zawieszeniu członka.**

Obecnie o wykluczeniu członka z DB decyduje Walne kwalifikowaną większością 2/3 głosów, a do czasu Walnego Zarząd ma prawo zawiesić członka. Po zmianie wykluczenie będzie możliwe kwalifikowaną większością 4/5 głosów, a Zarząd do czasu Walnego nie będzie miał prawa zawiesić członka. 

Przewodniczący zarządził głosowanie. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 21
* głosy przeciw - 4
* głosy wstrzymujące – 5

W wyniku głosowania uchwała została podjęta.

**Poprawka 8. (projekt uchwały nr 21/4/2013 - załącznik nr 23). Poprawka dotyczy e-votingu.**

W wyniku dyskusji ustalono, że sprawy e-votingu zostają odłożone na czas, gdy system e-votingu zostanie dopracowany, ukończony i przetestowany.

Projekt nie został poddany pod głosowanie, wnioskodawca wycofał go po otrzymaniu informacji, że Janusz Lewandowski posiada własne propozycje zmian dot. elektronicznego głosowania.

**Poprawka 9 (projekt uchwały nr 22/4/2013 - załącznik nr 24). Poprawka dotycząca konieczności utworzenia Komisji.**

Głosowania na e-walnym kierują się innymi prawami niż tradycyjne Walne. Nie jest możliwe zachowanie tajności Komisji Głosowań.

Przewodniczący zarządził głosowanie w sprawie powołania Komisji Głosowań. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 7
* głosy przeciw - 13
* głosy wstrzymujące – 10

W wyniku głosowania uchwała została odrzucona.

W związku z tym wnioskodawca wycofał także projekty uchwał nr 23/4/2013, 24/4/2013 oraz 25/4/2013 również dotyczące funkcjonowania komisji głosowań i permanentnego e-walnego (załączniki nr 25, 26  i 27)

**Poprawka 10. Poprawka dotycząca dopisania do Statutu elementów programu DB.**

W związku z tym, że Janusz Lewandowski zaproponował wprowadzenie do Statutu szczegółowych celów partii DB, Paweł Tanajno swoją poprawkę wycofał (wycofany projekt uchwały – nr 26/4/2013 - załącznik nr 28).

**Poprawka - Janusza Lewandowskiego  (projekt uchwały nr 27/4/2013 - załącznik nr 29). Poprawka dotycząca uściślenia celów DB i zastąpienia jednego ogólnego celu celami szczegółowymi.**

Przedyskutowano konieczność uściślenia celów DB w artykule 6. Statutu.

Przewodniczący zarządził głosowanie jawne. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 22
* głosy przeciw - 4
* głosy wstrzymujące – 4

W wyniku głosowania uchwała została podjęta.

**Poprawka 11 (projekt uchwały nr  28/4/2013- załącznik nr 30). Poprawka podnosząca kwalifikowaną większość głosów wymaganych do uchwalenia Statutu oraz zmian w nim z 2/3 na 4/5.**

Przewodniczący zarządził głosowanie jawne. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 21.
* głosy za - 22
* głosy przeciw - 6
* głosy wstrzymujące – 2

W wyniku głosowania uchwała została podjęta.

*-----Na prośbę zebranych zarządzono 5 minut przerwy. Po przerwie uprawnionych do głosowania pozostało 29 osób.*

Po przerwie w wyniku dyskusji nad ostatnią poprawką dotyczącą zwiększenia progu głosów wymaganych dla zmian Statutu z 2/3 na 4/5 Zarząd, na wniosek przewodniczącego Adama Kotuchy, podjął uchwałę o ponownym głosowaniu poprawki nr 11 (projekt uchwały nr  38/4/2013- załącznik nr 40).

Przewodniczący zarządził głosowanie jawne **zmiany poprawki nr 11 polegającej na przywróceniu poprzedniego progu głosów na 2/3 ale pozostawieniu 4/5 dla zmiany art. 6. Statutu DB.**

Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 25
* głosy przeciw - 0
* głosy wstrzymujące – 4

W wyniku głosowania uchwała została podjęta.

**Poprawka Janusza Lewandowskiego (projekt uchwały nr 29/4/2013 - załącznik nr 31). Poprawka dotycząca powołania Grupy Liderów i zastąpienia nią Zarządu.**

Grupa Liderów miałaby większość uprawnień przypisanych obecnie Zarządowi, uprawnienia dotyczące spraw finansowych otrzymałby w calości skarbnik, a uprawnienia dotyczące w całości spraw członków – sekretarz. 

W wyniku dyskusji stwierdzono, że projekt nie został szczegółowo dopracowany i omówiony.

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 13
* głosy przeciw - 10
* głosy wstrzymujące – 6

W wyniku głosowania uchwała została odrzucona.

**Poprawka skracająca kadencję Zarządu (projekt uchwały nr 30/4/2013 - załącznik nr 32).**

Poprawka dotycząca skrócenia kadencji Zarządu z dotychczasowych 2 lat do 0,5 roku, autorstwa Grupy Zadaniowej Warszawskiej wprowadza zmiany w art. 33.

>Art. 33. Kadencja Zarządu trwa 2 lata.

Po zmianie: 

>Art. 33. Kadencja Zarządu trwa pół roku.

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 2
* głosy przeciw - 26
* głosy wstrzymujące – 1

W wyniku głosowania uchwała została odrzucona.

**Poprawka dotycząca rozdziału 7. Statutu (projekt uchwały nr 31/4/2013 - załącznik nr 33).**

Poprawka dotyczy zmian w zakresie powoływania, rozwiązywania i działania zespołów zadaniowych oraz zmian w zakresie zespołów terenowych. W miejsce zespołów terenowych mają być powoływane zespoły powiatowe obejmujące powiat lub miasto na prawach powiatu oraz zespoły okręgowe mające charakter tymczasowy, obejmujące zakresem działania okręgi wyborcze. Autor zmian, Janusz Lewandowski, szczegółowo omówił projekt przedstawiając jego główne cele.

Przewodniczący zarządził głosowanie jawne. Ilość uprawnionych, biorących udział w głosowaniu – 27 osób, ilość głosów wymagana do podjęcia uchwały – 21.
* głosy za - 23
* głosy przeciw - 0
* głosy wstrzymujące – 4

*2 osoby nie wzięły udziału w głosowaniu, mimo przebywania na sali podczas omawiania projektu i jego głosowania.*

W wyniku głosowania uchwała została podjęta.

**Poprawka dotycząca powoływania zespołów zadaniowych (projekt uchwały nr 32/4/2013 - załącznik nr 34).**

Poprawka dotyczy udzielenia zespołom terenowym kompetencji powoływania zespołów zadaniowych
Autorem zmiany jest Janusz Lewandowski, który omówił cel tej zmiany.

Przewodniczący zarządził głosowanie jawne. Ilość uprawnionych, biorących udział w głosowaniu – 27 osób, ilość głosów wymagana do podjęcia uchwały – 21.
* głosy za - 25
* głosy przeciw - 2
* głosy wstrzymujące – 2

*2 osoby nie wzięły udziału w głosowaniu, mimo przebywania na sali podczas omawiania projektu i jego głosowania.*

W wyniku głosowania uchwała została podjęta.

**Poprawka dotycząca kompetencji Komisji Rewizyjnej (projekt uchwały nr 33/4/2013 - załącznik nr 35).**

Poprawka, autorstwa członków Komisji Rewizyjnej, zwiększa kompetencje KR o bieżący nadzór i bieżącą kontrolę nad wydatkami Zarządu oraz udziela KR prawa do zwoływania Nadzwyczajnego Walnego Zgromadzenia.

W wyniku dyskusji ustalono, że obie zmiany należy rodzielić na dwie odrębne uchwały i poddać odrębnemu głosowaniu. Komisja Rewizyjna postanowiła wnieść o zmianę swojej uchwały. Przewodniczący zwrócił obecnym na sali członkom KR wniesioną poprawkę.

**Poprawka dotycząca długości kadencji Komisji Rewizyjnej (projekt uchwały nr 34/4/2013 - załącznik nr 36).**

Poprawka, autorstwa członków Komisji Rewizyjnej, skraca kadencję Komisji Rewizyjnej z 2 lat do 1 roku.

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 2
* głosy przeciw - 24
* głosy wstrzymujące – 3

W wyniku głosowania uchwała została odrzucona.

Głosowanie zmienionych poprawek Komisji Rewizyjnej dotyczących jej kompetencji (projekt uchwały nr 35/4/2013 – załącznik nr 37).

**Poprawka dotycząca bieżącego nadzoru KR nad wydatkami Zarządu.**

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 18
* głosy przeciw - 4
* głosy wstrzymujące – 7

W wyniku głosowania uchwała została odrzucona.

**Poprawka dotycząca możliwości zwołania przez KR Nadzwyczajnego Walnego Zgromadzenia.**

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 21
* głosy przeciw - 2
* głosy wstrzymujące – 6

W wyniku głosowania uchwała została podjęta.

**Poprawki dotyczące permanentnego walnego, składania oświadczeń oraz regulaminu oświadczeń (projekty uchwał nr 36/4/2013, oraz 37/4/2013 - załączniki nr 38 i 39).**

Poprawki autorstwa Janusza Lewandowskiego, dotyczące wprowadzenia permanentnego Walnego, a także regulaminu oświadczeń jako podstawowego dokumentu służącego do głosowania w elektronicznym Walnym Zgromadzeniu. 

Przewodniczący zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 25
* głosy przeciw - 0
* głosy wstrzymujące – 4

W wyniku głosowania uchwała została podjęta.

**Projekt uchwały dotyczący powołania Grupy Zadaniowej „Grupa Wyborcza” (projekt uchwały nr nr 37/4/2013 - załącznik nr 39).**

Projekt autorstwa Pawła Tanajno, dotyczący powołania nowej grupy zadaniowej DB.

Przewodniczący zarządził głosowanie jawne. Ilość uprawnionych, biorących udział w głosowaniu – 38 osób, ilość głosów wymagana do podjęcia uchwały – 20.
* głosy za - 32
* głosy przeciw - 2
* głosy wstrzymujące – 4

W wyniku głosowania uchwała została podjęta.

*-----Godz. 16:20. Po zakończeniu głosowań nad programem i zmianami Statutowymi zarządzono przerwę do godz. 16:45.*

Po przerwie w związku z informacjami, że część członków zamierza opuścić obrady Adam Kotucha zaproponował aby przesunąć sprawozdanie z kadencji zarządu na zakończenie posiedzenia. Andrzej Fatyga zaproponował by przesunięto wszystkie sprawozdania. 

Uchwalono zmianę porządku dalszych obrad, polegającą na przesunięciu głosowań nad sprawozdaniami na koniec Walnego. W pierwszej kolejności miałyby być głosowane składy osobowe organów DB.

#### Uchwały wyborcze

**Wybór przewodniczącego drugiej części WZ**

W kolejnej części obrad przystąpiono do wyboru nowego składu osobowego organów. Zaproponowano, aby drugiej części przewodniczył Krzysztof Szewczyk, który wyraził na to zgodę. Podobnie zaproponowano aby protokolantem obrad od tego momentu został Sławomir Dziudzik. On również wyraził na to zgodę.

Ustępujący przewodniczący obrad Adam Kotucha zarządził głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 29
* głosy przeciw - 0
* głosy wstrzymujące – 0

W wyniku głosowania przewodniczącym dalszej części obrad został Krzysztof Szewczyk, zaś obrady protokołował Sławomir Dziudzik.

**Powołanie Komisji Skrutacyjnej**

Następnie przystąpiono do powołania Komisji Skrutacyjnej. Adam Kotucha zaproponował na członków Komisji 3 osoby: Macieja Kamińskiego, Iwonę Sieczkę oraz Katarzynę Kalisz.

Zarządzono głosowanie jawne. Ilość uprawnionych, biorących udział w głosowaniu – 29 osób, ilość głosów wymagana do podjęcia uchwały – 21.
* głosy za - 29
* głosy przeciw - 0
* głosy wstrzymujące – 0

W wyniku głosowania w skład Komisji Skrutacyjnej weszły 3 osoby: Maciej Kamiński, Iwona Sieczka oraz Katarzyna Kalisz.

##### Wybór Przewodniczącego Demokracji Bezpośredniej
Na funkcję Przewodniczącego DB zgłosiły się 2 osoby, które przedstawiły listy poparcia z wymaganą Statutem ilością podpisów:
- Adam Kotucha – 32 głosy poparcia, 
- Andrzej Fatyga – 30 głosów poparcia.

Listy zostały sprawdzone i zatwierdzone przez przewodniczącego WZ Krzysztofa Szewczyka.

Kandydaci przedstawili prezentacje swoich programów wyborczych oraz odpowiedzieli na liczne pytania zadawane z sali.

Komisja Skrutacyjna rozdała członkom DB, mającym czynne prawo wyborcze, 30 kart do głosowania zawierających 2 nazwiska.
Przystąpiono do głosowania tajnego. Ilość uprawnionych, biorących udział w głosowaniu – 30 osób, ilość głosów wymagana do podjęcia uchwały – 16.

Kandydaci uzyskali:
* 21 głosów - Adam Kotucha
* 8 głosów - Andrzej Fatyga
* 1 głos - nieważny

W wyniku głosowania Przewodniczącym Demokracji Bezpośredniej został **Adam Kotucha (Uchwała wyborcza nr 38/4/2013 – załącznik nr 40).**

W związku z wnioskiem przewodniczącego obrad o umożliwienie przegranemu kandydatowi zgłoszenie swojej kandydatury na stanowisko Wiceprzewodniczącego i zebranie wymaganej Statutem ilości głosów poparcia, optyczną większością głosów zdecydowano przenieść wybór Wiceprzewodniczących jako ostatnie głosowanie do organów Zarządu Demokracji Bezpośredniej.

##### Wybór Sekretarza Zarządu Demokracji Bezpośredniej

Na funkcję Sekretarza Zarządu DB zgłosiła swoją kandydaturę 1 osoba, która przedstawiła listę poparcia z wymaganą Statutem ilością podpisów: Beata Dziudzik – 31 głosów poparcia

Lista została sprawdzona i zatwierdzona przez przewodniczącego WZ Krzysztofa Szewczyka.

Komisja Skrutacyjna rozdała członkom DB, mającym czynne prawo wyborcze, 28 kart do głosowania zawierających 1 nazwisko.
Przystąpiono do głosowania tajnego. Ilość uprawnionych, biorących udział w głosowaniu – 28 osób, ilość głosów wymagana do podjęcia uchwały – 15.
* 27 głosów popierających
* 1 głos nieważny

W wyniku głosowania Sekretarzem Zarządu Demokracji Bezpośredniej została **Beata Dziudzik (Uchwała wyborcza nr 39/4/2013 – załącznik nr 41).**

##### Wybór Skarbnika Demokracji Bezpośredniej

Na funkcję Skarbnika DB zgłosiła swoją kandydaturę 1 osoba, która przedstawiła listę poparcia z wymaganą Statutem ilością podpisów: Andrzej Gorayski – 49 głosów poparcia

Lista została sprawdzona i zatwierdzona przez przewodniczącego WZ Krzysztofa Szewczyka.

Komisja Skrutacyjna rozdała członkom DB, mającym czynne prawo wyborcze, 26 kart do głosowania zawierających 1 nazwisko.
Przystąpiono do głosowania tajnego. Ilość uprawnionych, biorących udział w głosowaniu – 26 osób, ilość głosów wymagana do podjęcia uchwały – 14.
* 23 głosy popierających
* 3 głosy przeciwne

W wyniku głosowania Skarbnikiem Demokracji Bezpośredniej został **Andrzej Gorayski (Uchwała wyborcza nr 40/4/2013 – załącznik nr 42).**

##### Wybór Wiceprzewodniczących Demokracji Bezpośredniej

Na funkcję Wiceprzewodniczących DB zgłoszonych zostało 4 osoby, które przedstawiły listy poparcia z wymaganą Statutem ilością podpisów:
- Michał Broniewicz – 32 głosy poparcia
- Janusz Lewandowski – 30 głosów poparcia
- Szczepan Jonko – 32 głosy poparcia
- Andrzej Fatyga – 30 głosów poparcia

Listy zostały sprawdzone i zatwierdzone przez przewodniczącego WZ Krzysztofa Szewczyka.

Kandydaci przedstawili krótką prezentację swoich programów wyborczych oraz odpowiedzieli na pytania zadawane z sali.

Komisja Skrutacyjna rozdała członkom DB, mającym czynne prawo wyborcze, 27 kart do głosowania zawierających 4 nazwiska. Przystąpiono do głosowania tajnego. Ilość uprawnionych, biorących udział w głosowaniu – 27 osób, ilość głosów wymagana do podjęcia uchwały – 14.

Kandydaci uzyskali:
* 18 głosów – Szczepan Jonko
* 16 głosów – Andrzej Fatyga
* 9 głosów – Michał Broniewicz
* 6 głosów – Janusz Lewandowski

W wyniku głosowania na funkcję Wiceprzewodniczących Demokracji Bezpośredniej wybrano: **Szczepana Jonko oraz Andrzeja Fatygę (Uchwała wyborcza nr 41/4/2013 – załącznik nr 43).**

##### Wybór członków Zarządu Demokracji Bezpośredniej

Na funkcję członków Zarządu DB zgłosiło się 3 kandydatów, z których jeden przedstawił listę poparcia z wymaganą Statutem ilością podpisów:
- Artur Lorek – 34 głosy poparcia
- Zbigniew Kawalec – 15 głosów poparcia
- Lidia Bieńkowska – 15 głosów poparcia

W związku ze zbyt małą ilością podpisów na liście poparcia dwójki kandydatów, Zbigniewa Kawalca i Lidii Bieńkowskiej, zarządzono dodatkowe głosowanie jawne, dotyczące obniżenia wymaganej ilości głosów na listach poparcia. Głosowanie miało charakter zmiany Statutowej, na podstawie wysuniętej przez zarząd uchwały. 

**Projekt uchwały nr 42/4/2013 – załącznik nr 44.**

Na podstawie tej uchwały art. 25. ust. 5. Otrzymał brzmienie:
>„Zgłoszenie kandydatury członka do funkcji, o których mowa w ust. 1, może złożyć 15 członków posiadających czynne prawo wyborcze. Zgłoszenie może być złożone nie później niż na 14 dni przed walnym zgromadzeniem członków, o którym mowa w ust. 2. Jest dopuszczalne złożenie wniosku przewodniczącemu walnego 
zgromadzenia w trakcie trwania zgromadzenia.”

Przewodniczący zarządził głosowanie jawne. Głosowało 24 osoby.
* głosy za - 24
* głosy przeciw - 0
* głosy wstrzymujące – 0

W wyniku głosowania dopuszczono kandydaturę Zbigniewa Kawalca i Lidii Bieńkowskiej na członków Zarządu DB poprzez obniżenie Statutowego progu zgłoszenia kandydatury (projekt uchwały nr 42/4/2013 – załącznik nr 44).

Listy zostały sprawdzone i zatwierdzone przez przewodniczącego WZ Krzysztofa Szewczyka.

Kandydaci przedstawili krótką charakterystykę swoich kandydatur.
Komisja Skrutacyjna rozdała członkom DB, mającym czynne prawo wyborcze, 26 kart do głosowania zawierających 3 nazwiska.

Przystąpiono do głosowania tajnego. Ilość uprawnionych, biorących udział w głosowaniu – 26 osób, ilość głosów wymagana do podjęcia uchwały – 14.

Kandydaci uzyskali:
* 21 głosów – Zbigniew Kawalec
* 20 głosów – Artur Lorek
* 8 głosów – Lidia Bieńkowska

W wyniku głosowania na funkcje członków Zarządu Demokracji Bezpośredniej wybrano: **Zbigniewa Pawła Kawalca i Artura Lorka (Uchwała wyborcza nr 43/4/2013 – załącznik nr 45).**

Na skutek wygrania wyborów przez Szczepana Jonko, a także przyjęcia pisemnej rezygnacji z funkcji członka Komisji Rewizyjnej złożonej przez Krzysztofa Wojnicza, prowadzący obrady zaproponował wybory uzupełniające do Komisji Rewizyjnej. Dodano punkt do porządku obrad w głosowaniu jednogłośnym.

##### Wybory uzupełniające na członków Komisji Rewizyjnej

Na funkcję członków KR w wyborach uzupełniających zgłoszono 2 osoby 
- Andrzeja Jędrzejewskiego
- Krzysztofa Szewczyka, 

którzy wyrazili zgodę na kandydowanie.

Komisja Skrutacyjna rozdała członkom DB, mającym czynne prawo wyborcze, 21 kart do głosowania zawierających 2 nazwiska. Przystąpiono do głosowania tajnego. Ilość uprawnionych, biorących udział w głosowaniu – 21 osób, ilość głosów wymagana do podjęcia uchwały – 11.

Kandydaci uzyskali:
* 21 głosów – Krzysztof Szewczyk
* 20 głosów – Andrzej Jędrzejewski

W wyniku głosowania **Krzysztof Szewczyk i Andrzej Jędrzejewski zostali członkami Komisji Rewizyjnej Demokracji Bezpośredniej (Uchwała wyborcza nr 44/4/2013 – załącznik nr 46).**

Wszystkie głosowania oraz ich dokładne wyniki zawarte są w protokole komisji skrutacyjnej, który stanowi załącznik nr 47 do niniejszego protokołu.

#### Sprawozdanie Komisji Rewizyjnej

Komisja Rewizyjna przedstawiła swoją ocenę sprawozdania finansowego oraz działalności Skarbnika DB za okres: wrzesień 2012 r. do marzec 2013 r. Głos zabrała Iwona Radoń, która odczytała sprawozdanie z prac KR oraz zawnioskowała o nieudzielenie absolutorium Zarządowi DB.

Przystąpiono do głosowania jawnego nad udzieleniem absolutorium.
Ilość uprawnionych, biorących udział w głosowaniu – 20 osób, ilość głosów wymagana do udzielenia absolutorium – 11.
* głosy za - 16
* głosy przeciw - 1
* głosy wstrzymujące – 3

Tym samym odchodzący zarząd otrzymał absolutorium, zgodnie z procedurą zawartą w Statucie DB (Projekt uchwały nr 45/4/2013 – załącznik nr 48)

#### Wolne wnioski i uwagi

Na zakończenie głos zabrał Jarosław Medyński. Mówił o tym, że zauważył stagnację i brak formy członków DB. Wskazywał, że II Walne Zgromadzenie było źle przygotowane, ponieważ nie przygotowano wcześniej uchwał w formie papierowej. 

Przestaje wierzyć w ideowość tego, co robimy, w nową jakość, nową wartość. Stwierdził, że głosowanie nad absolutorium Zarządowi nie powinno być na zakończenie obrad, tylko przed wyborami do organów DB.

Adam Kotucha zripostował, że głosowanie nad zmianą porządku obrad odbyło się i decyzją większości ustalono taką kolejność.

Godz. 20:20. Zakończono II Walne Zgromadzenie członków Demokracji Bezpośredniej, które zamknął prowadzący Krzysztof Szewczyk.

Przewodniczący obrad:

*Adam Kotucha*,
*Krzysztof Szewczyk*

Protokolanci Obrad

*Beata Dziudzik*,
*Sławomir Dziudzik*
